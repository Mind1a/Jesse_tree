{
  "navigation": {
    "logo": "GE_logo.svg",
    "links": [
      "თავფურცელი",
      "იესეს ხის საკითხავი",
      "განმანათლებლისათვის",
      "პროექტის შესახებ"
    ]
  },
  "hero": {
    "img": {
      "desktop": "GE_advent.svg",
      "mobile": "GE_advent_mobile.svg"
    },
    "text": {
      "p1": "ყველა ჩვენგანისთვის შობის დღესასწაული განსაკუთრებული მოვლენაა. ყოველ წელს ვზეიმობთ ჩვენი უფლის, ღვთისა და მაცხოვრის, იესო ქრისტეს დაბადებას. მას შემდეგ, რაც ადამმა და ევამ შესცოდეს, მორწმუნეები ელოდნენ მესიას, რჩეულს, რომელიც გაუძღვებოდა თავის ხალხს, ისრაელს. მრავალი საუკუნე ღმერთი ამზადებდა თავის მორწმუნეებს მაცხოვართან შესახვედრად და ერთ ღამესაც, იმ ადგილას, რომელსაც ბეთლემი ჰქვია, იესო ქრისტე, დაპირებული მხსნელი, იშვა.",
      "p2": "ძველი აღთქმის მთლიანი ისტორია არის იესოსთან შესახვედრად მზადება. ამბები აბრაამზე, ისააკზე, იაკობსა და იოსებზე მოგვასწავებს ქრისტეს შესახებ."
    },
    "more": "ტერმინი “იესეს ხე” დაკავშირებულია დავით წინასწარმეტყველის მამის, იესეს სახელთან. ქრისტე, როგორც დავით მეფის გენეალოგიის გამგრძელებელი მხატვრულად მოიხსენიებოდა იესეს ხის ნაყოფად…"
  },
  "footer": {
    "links": [
      "გადმოიწერეთ ილუსტრაციები",
      "გადმოიწერეთ გასაფერადებელი",
      "წიგნის ონლაინ ვერსია",
      "წიგნის შეძენა"
    ]
  },
  "jesse_tree_readings": {
    "heading": "რა არის იესეს ხის საკითხავები?",
    "text": {
      "p1": "ტერმინი “იესეს ხე” დაკავშირებულია დავით წინასწარმეტყველის მამის, იესეს სახელთან. ქრისტე, როგორც დავით მეფის გენეალოგიის გამგრძელებელი მხატვრულად მოიხსენიებოდა იესეს ხის ნაყოფად. წინასწარმეტყველი ესაია მომვალ მესიას შემდეგნაირად მოიხსენიებს:  „და გამოვიდეს კუერთხი ძირისაგან იესესსა და ყუავილი ძირისაგან აღმოჴდეს. და განისვენოს მის ზედა სულმან ღმრთისამან“ (ეს. 11:1)",
      "p2": "იესეს ხის საკითხავები მსოფლიოს სხვადასხვა მხარეში პოპულარული აქტივობაა ბავშვებისა და მოზარდებისთვის. შობის წინა პერიოდში ოჯახებსა და სამრევლო სკოლებში კითხულობენ ძველი აღთქმის სხვადასხვა მონაკვეთს, შემდეგ კი მსჯელობენ, თუ რას მოგვითხრობს ესა თუ ის მონაკვეთი ქრისტეს შესახებ. ბიბლიური მონაკვეთები იკითხება ყოველდღიურად ან ყოველკვირეულად."
    }
  },
  "storiesCategories": {
    "ქრისტე სამყაროს შემოქმედი": {
      "id": "Christ is the Creator of the World",
      "stories": {
        "სამყაროს შექმნა": {
          "id": "The Creation of the World",
          "subheading": "დაბადება 1-2:4",
          "illustration": "/assets/images/card/The_Creation_of_the_World/3.svg",
          "verse": "„დაინახა ღმერთმა ყოველივე, რაც გააჩინა, და აჰა, ძალიან კარგი იყო (დაბ. 1:31)“.",
          "text": "დასაწყისში, თავიდან, ღმერთმა შექმნა სამყარო. ნახატზე ახლად შექმნილი სამყარო არის გამოსახული. ჩვენ ვხედავთ მზეს, რომელიც განასახიერებს სიტყვის ძალით შექმნილ სინათლეს. ვხედავთ ჩვენ პლანეტას, დედამიწას, რომელზეც დიდი ხე მცენარეებს განასახიერებს. პატარა ტბორი წყალს, რომელშიც მთელი მსოფლიოს თევზები ცხოვრობენ. მხატვრის მიერ დახატული გველი განასახიერებს ქვეწარმავლებს. ვხედავთ ჩიტს, რომელიც ცაში მიფრინავს და ცხოველს, რომელიც გაკვირვებული გვიყურებს, ადამიანი კი ნახატზე არ ჩანს, ვინაიდან ღმერთს ის ჯერ არ შეუქმნია."
        },
        "ადამიანის შექმნა": {
          "id": "Creation of Man",
          "subheading": "დაბადება 2:4-25",
          "illustration": "/assets/images/card/Creation_of_Man/3.svg",
          "verse": "„შექმნა ღმერთმა კაცი, თავის ხატად შექმნა იგი, მამაკაცად და დედაკაცად შექმნა ისინი (დაბ. 1:27)“.",
          "text": "ღმერთმა შექმნა ადამიანი. ნახატზე ვხედავთ პირველ ადმიანებს, კაცს და ქალს. მხატვარმა ისინი ნახატის შუაგულში განათავსა. მათ ტანსაცმელი არ აცვიათ, ვინაიდან ჯერ არ იციან რა არის სირცხვილი. ისინი გაკვირვებულები უყურებენ ერთმანეთს. მათი ხელები თითქოს ფრთხილად ერთმანეთისკენ მოძრაობენ. მხატვარი შეეცადა დაეხატა ის მომენტი, როდესაც ორმა ადამიანმა პირველად დაინახა ერთმანეთი. როდესაც პირველად შეეხნენ ერთმანეთს. ამ ორი ადამიანისათვის მაშინ ხომ ის სამყარო, რომელსაც მოევლინნენ და ერთმანეთიც, ახალი და ჯერ კიდევ უცნობი იყო."
        },
        "სამოთხიდან განდევნა": {
          "id": "Expulsion from Paradise",
          "subheading": "დაბადება 3:1-24",
          "illustration": "/assets/images/card/Expulsion_from_Paradise/3.svg",
          "verse": "„განდევნა ადამი, ედემს კი აღმოსავლეთით ქერუბიმები და ცეცხლოვანი, მბრუნავი მახვილი დაუყენა, რათა სიცოცხლის ხესთან მისასვლელი დაეცვათ (დაბ. 3:24)“",
          "text": "სამოთხიდან განდევნის სცენაზე ვხედავთ გველს, რომელიც სამოთხიდან განდევნილებს, ადამს და ევას, თითქოს კმაყოფილი და ამავე დროს უსიამოვნო სახით აცილებს. ადამს სახეზე ხელი აქვს აფარებული. ის შეწუხებული ჩანს. თითქოს მიხვდა რამხელა შეცდომა დაუშვა. დაღონებულია. ევას ხელში ვაშლი უჭირავს და შეშინებული ზემოთ იყურება. ნახატის ზედა ნაწილში კი ანგელოზი მოჩანს, რომელსაც ცეცხლოვანი ხმალი უჭირავს ხელში. ცეცხლოვანი ხმალი, რომელიც ამიერიდან ადამიანებს გადაუღობავს გზას სამოთხის ბაღისაკენ."
        }
      }
    },
    "ქრისტე არის ჩვენი მხსნელი, რომელმაც თავი შესწირა ჩვენთვის": {
      "id": "Christ is Our Savior Who Sacrificed Himself for Us",
      "stories": {
        "წარღვნა": {
          "id": "Noah",
          "subheading": "დაბადება 6:9-22; 7; 8",
          "illustration": "/assets/images/card/Noah/3.svg",
          "verse": "„გაიხსენა ღმერთმა ნოე და ყოველი ცხოველი, ყოველი პირუტყვი, მასთან ერთად რომ იყო კიდობანში; და მოავლინა ღმერთმა ქვეყნად ქარი და დაყუდდა წყალი (დაბ. 8:1)“",
          "text": "წარღვნას მხოლოდ ნოე, მისი ოჯახი და ის ცხოველები გადაურჩა, რომლებმაც ნოეს კიდობანში შეაფარეს თავი. წარღვნას გადარჩენილი ცოცხალი არსებები ნახატზე არ ჩანან, ისინი კიდობანში აფარებენ თავს. ნახატზე ვხედავთ ნოეს, რომელიც იმედით გადაჰყურებს უსაზღვრო წყალს. უკვე დიდი ხანი გავიდა მას შემდეგ, რაც წყალდიდობა დაიწყო მაგრამ წარღვნას ბოლო არ უჩანს. ირგვლივ მარტო წყალი მოსჩანს. ნოეს უკან ცისარტყელა გამოჩნდა, მაგრამ ნოე ჯერ მას ვერ ხედავს. ის წინ იყურება. მოფრინავს მტრედი, რომელსაც ნისკარტით ზეთის ხილის ტოტი უჭირავს, მაგრამ ნოე ჯერ მტრედსაც ვერ ხედავს. მან ჯერ არ იცის რომ წარღვნა უკვე დასრულდა. რომ მისი ოჯახი და ცხოველები, რომლებმაც თავი კიდობანში შეაფარეს გადარჩენილები არიან."
        },
        "აბრაამი და ვარსკვლავებით მოჭედილი ცა": {
          "id": "Abraham",
          "decorated_heading": "აბრაამი და\nვარსკვლავებით\nმოჭედილი\nცა",
          "subheading": "დაბადება 12:1-7; 15:1-6; 17:1-9",
          "illustration": "/assets/images/card/Abraham/3.svg",
          "verse": "„გარეთ გაიყვანა და უთხრა: აჰხედე ცას და დაითვალე ვარსკვლავები, თუ შეგიძლია მათი დათვლა. მერე უთხრა: ამდენი იქნება შენი შთამომავლობა (დაბ. 15:5)“",
          "text": "ნახატზე მოჩანს გახარებული აბრაამი. აბრაამს ხელები ზევით აქვს აპყრობილი. თითქოს ღმერთს მადლობას ეუბნება იმ დიდი სიხარულისათვის რომელიც მას ეწვია. აბრაამს მხატვარმა დიდი თეთრი წვერი დაუხატა ვინაიდან როდესაც მას ნანატრი შვილი, ისააკი ეყოლა ის საკმაოდ ხნიერი იყო. მის გვერდით დგას სარა, რომელსაც თოთო ისააკი უჭირავს ხელში. უკან კი მოჩანს უთვალავი ვარსკვლავით მოჭედილი ცა."
        },
        "აბრაამის ერთგულება": {
          "id": "Sacrifice of Isaac",
          "subheading": "დაბადება 22:1-18",
          "illustration": "/assets/images/card/Sacrifice_of_Isaac/3.svg",
          "verse": "„უფლის სიტყვა გამოეცხადა ხილვაში აბრამს: ნუ გეშინია, აბრამ! მე ვარ ფარი შენი! დიდზე დიდი იქნება შენი ჯილდო (დაბ. 15:1)“",
          "text": "ისააკის მსხვერპლშეწირვის სცენა ერთ-ერთი ყველაზე რთულად დასახატი ნახატია. მხატვარმა ხომ ერთი მხრივ ძალიან საშიში რაღაც უნდა დახატოს, ანუ ადამიანის მსხვერპლშეწირვისათვის მზადება უნდა გამოსახოს. მეორე მხრივ კი ასეთი საშიში ამბის მიუხედავად, ნახატში უნდა ჩანდეს იმედი. იმედი, რომ ბოლოს ყველაფერი კარგად იქნება. ჩვენ ვხედავთ აბრაამს, რომელიც მზად არის მსხვერპლშეწირვისათვის. ისააკს, რომელიც მორჩილად წევს სამსხვერპლოზე. ნახატის ზედა მარჯვენა კუთხეში მოჩანს ანგელოზი, რომელიც აბრაამს ნიშანს აძლევს. თითქოს ანგელოზი ეუბნება აბრაამს, რომ ყველაფერი კარგად არის, რომ ისააკის მსხვერპლად შეწირვა არ არის საჭირო."
        }
      }
    },
    "ღვთისმშობელი, ჩვენი შუამავალი ქრისტესთან": {
      "id": "Theotokos, Our Intercessor to Christ",
      "stories": {
        "იაკობის კიბე": {
          "id": "Jacob's Ladder",
          "subheading": "დაბადება 22 : 1-18",
          "illustration": "/assets/images/card/Jacob's_Ladder/3.svg",
          "verse": "„აიღო ერთი ლოდი იმ ადგილიდან, დაიდო სასთუმლად და დაწვა იმ ადგილას. ესიზმრა: მიწაზე კიბე დგას და თავით ცას სწვდება; უფლის ანგელოზები ადი-ჩამოდიან კიბეზე (დაბ. 28:11-12)“",
          "text": "იაკობს ჩაეძინა და ხედავს სიზმარს. მხატვარმა თავად იაკობი და მისი სიზმრის მხოლოდ დასაწყისი გამოსახა. ნახატის ცენტრში მოჩანს კიბე, რომელიც ცაში ადის. კიბის ბოლოს ცაში მოსჩანს შუქი. ცოტა ხანში კიბეზე ანგელოზები გამოჩნდებიან. ანგელოზები კიბეზე ზევით და ქვევით ივლიან, მაგრამ ნახატზე ეს არ ჩანს, ყველაფერი ჯერ წინ არის."
        },
        "იოსები და მისი ძმები": {
          "id": "Joseph and his brothers",
          "subheading": "დაბადება 37 : 3-35",
          "illustration": "/assets/images/card/Joseph_and_his_brothers/3.svg",
          "verse": "„სხვა შვილებზე მეტად უყვარდა ისრაელს იოსები, რადგან მისი სიბერის შვილი იყო იგი. შეუკერა მას ჭრელი კვართი. დაინახეს ძმებმა, რომ ყველა ძმაზე მეტად უყვარდა იგი მამას და შეიძულეს, ვეღარ ელაპარაკებოდნენ მშვიდობიანად (დაბ. 37:3-4)“",
          "text": "ნახატზე ვხედავთ იოსებს და მის ძმებს. მხატვარმა იოსები სცენის ცენტრში დახატა. მას გამორჩეული ტანსაცმელი აცვია. იოსებს ხელები ძმებისაკენ აქვს გაწვდენილი. თითქოს მზად არის ყველას ჩაეხუტოს. ძმებს კი სხვა ფიქრები აწუხებთ. ზოგი ერთმანეთს ელაპარაკება, ნაწილი კი ჩაფიქრებულია. ნახატზე თითქოს ის მომენტია გამოსახული, როდესაც ძმებს ეს არის ბოროტი ზრახვები გაუჩნდებათ."
        },
        "იოსების დაწინაურება": {
          "id": "Joseph's elevation",
          "subheading": "დაბადება 41, 42, 43, 45 : 1-16",
          "illustration": "/assets/images/card/Joseph's_elevation/3.svg",
          "verse": "„უთხრა ფარაონმა იოსებს: აჰა, დამიდგენიხარ მთელი ეგვიპტის განმგებელად! წაიძრო ხელიდან ფარაონმა ბეჭედი და გაუკეთა ხელზე იოსებს (დაბ. 41:41-42)“",
          "text": "ნახატზე ვხედავთ ფარაონს. ის ჩაფიქრებული და ამავე დროს გაკვირვებულია. ფარაონს დაესიზმრა სიზმარი რომლის მნიშვნელობა ვერ გაიგო. იქვე ნახატზე ვხედვთ ფარაონის სიზმარსაც. ფარაონმა სიზმრში კარგად გამოკვებილი და გამხდარი ძროხა ნახა. კიდევ უხვი მოსავალი და გამხმარი მინდორი. ფარაონს ვერავინ ვერ დაეხმარა სიზმრის ახსნაში. სიზმრის ახსნა მხოლოდ იოსებმა შეძლო. მან აუხსნა ფარაონს რას იშნავდა ეს სიზმარი და ფარაონისაგან, ეგვიპტის მმართველისაგან პატივისცემა დაიმსახურა."
        }
      }
    },
    "ქრისტე ცოდვებიდან სათნოებამდე მიგვიყვანს": {
      "id": "Christ Leads Us from Sins to Virtues",
      "stories": {
        "ჩვილი მოსე": {
          "id": "Baby Moses",
          "subheading": "გამოსვლა 1:8-22, 2:1-10",
          "illustration": "/assets/images/card/Baby_Moses/3.svg",
          "verse": "„და დაარქვა სახელად მოსე. თქვა: რადგან წყლიდან მყავს ამოყვანილი (გამ. 2:10)“",
          "text": "ნახატზე ვხედავთ ლერწმის, კალათას რომელიც მდინარის ნაპირთან მიცურავს. კალათაში ჩვილი წევს. მხატვარმა ის მცენარეები დახატა, რომელიც ეგვიპტეში, მდინარე ნილოსის პირას იზრდება. ამიტომ ჩვენ უკვე ვიცით, სად ხდება ვითარება. ნახატზე არ ჩანს დედა, რომელმაც შვილის გადასარჩენად ამგვარ უკიდურეს ზომას მიმართა, დედა, რომელმაც შვილი კალათაში ჩააწვინა და მდინარეს გაატანა. ჩვილს ხელები ზევით აქვს აწვდენილი, თითქოს მარტო დარჩენილი სამყაროსაგან შველას ელოდება."
        },
        "მოსე და ცეცხლმოკიდებული ბუჩქი": {
          "id": "Moses and the Burning Bush",
          "decorated_heading": "მოსე და\nცეცხლმოკიდებული\nბუჩქი",
          "subheading": "გამოსვლა 3:1-20",
          "illustration": "/assets/images/card/Moses_and_the_Burning_Bush/3.svg",
          "verse": "„გამოეცხადა უფლის ანგელოზი ცეცხლის ალად შუაგულ მაყვლოვანში. ხედავს, ცეცხლი უკიდია მაყვლოვანს, მაგრამ არ იწვის მაყვლის ბუჩქი (გამ. 3:2)“",
          "text": "მოსე მუხლებზე დგას. ის გაკვირვებული უყურებს ცეცხლმოკიდებულ მაყვლოვანს. მაყვლოვანს ცეცხლი უკიდია, მაგრამ არ იწვის. მოსეს ერთი ხელი წინ აქვს გაწვდილი. ამ ხელში მას კვერთხი უჭირავს. მხატვარმა გამოსახულება ისე გაანაწილა, რომ კვერთხი ნახატის ცენტრალურ ნაწილში მოახვედრა. კვერთხს განსაკუთრებული მნიშვნელობა შეიძინა. მოსე მეორე ხელს სახეზე იფარებს, თითქოს ცდილობს ხელთუქმნელი ცეცხლის ნათებისაგან დაიცვას თვალები. ის გაკვირვებულია, შეიძლება ცოტათი შეშინებულიც კი. მას ხმა ესმის და ცდილობს სიტყვებს კარგად დაუკვირდეს."
        },
        "ეგვიპტის ათი სასჯელი": {
          "id": "Plagues",
          "subheading": "გამოსვლა 6:29-7:6; 14-8:15; 11:1; 12:1",
          "illustration": "/assets/images/card/Plagues/3.svg",
          "verse": "„მივიდნენ მოსე და აარონი ფარაონთან და უთხრეს: ასე თქვა უფალმა, ებრაელთა ღმერთმა: როდემდის უნდა მეურჩებოდე? გაუშვი ჩემი ერი, რომ მემსახურონ (გამ. 10:3)“",
          "text": "ნახატზე ვხედავთ სამ გაკვირვებულ, შეკიჟინებულ ეგვიპტელს. მათ თეთრი სამოსი და ძვირფასი ქოშები აცვიათ.  ორი ეგვიპტელი, ხელს იფარებს ცდილობს დაიცვას თავი იმ რისხვისაგან, რომელიც მათ თავს დაატყდათ. მესამე ცდილობს სამოსიდან მოიშოროს ქვეწარმავლები რომელიც ზევიდან ეცემა. ციდან კი ბაყაყების წვიმა მოდის. ნახატზე გამოსახული სცენა დინამიურია, თითქოს ყველაფერი მოძრაობს. ადამიანები, ბაყაყები, ცა."
        },
        "ისრაელი გადის წითელ ზღვაზე": {
          "id": "Israel passes thru the Red Sea",
          "decorated_heading": "ისრაელი გადის წითელ\nზღვაზე",
          "subheading": "გამოსვლა 13:20-22; 14; 15:1-19",
          "illustration": "/assets/images/card/Israel_passes_thru_the_Red_Sea/3.svg",
          "verse": "„მთელი ღამე მოდენიდა უფალი ზღვას აღმოსავლეთის ძლიერი ქარით. ხმელეთად აქცია ზღვა და გაიპო წყალი (გამ. 14:21)“",
          "text": "ნახატზე ვხედავთ მოსეს. მოსე ზღვის ფსკერზე დგას. მოსეს ერთ ხელში კვერთხი უჭირავს, მეორე კი ზევით აქვს აღმართული. მეორე ხელით თან ზღვას უბრძანებს რომ გაიხსნას და გაატაროს ის თავის ხალხთან ერთად. მეორე მხრივ კი თავის ხალხს უხმობს რომ მას გამოჰყვნენ. ნახატზე ასევე ვხედავთ ზღვის ტალღებს რომლებმაც წყლის კედელი აღმართეს და გასასვლელი შექმნეს. წყლის კედლიდან თევზი იყურება. თევზს ვერ გაურკვევია და ხდება. ესეთ რამ არც მას არც მის წინაპართ არასოდეს უნახავთ."
        },
        "წყალი უდაბნოში": {
          "id": "Water in the Wilderness",
          "subheading": "გამოსვლა 15:20-16:1; 17:1-7",
          "illustration": "/assets/images/card/Water_in_the_Wilderness/3.svg",
          "verse": "„შეჰღაღადა მოსემ უფალს და დაანახვა უფალმა მორი. ჩააგდო იგი წყალში და გამტკნარდა წყალი (გამ. 15:25)“",
          "text": "ნახატზე ისევ მოსეს ვხედავთ. მას ორივე ხელით საკუთარი კვერთხი უჭირავს. ის სასწაულებრივად აღმოცენებული წყაროს წინ დგას. წყარო კლდიდან მოედინება. ნახატის ქვედა ნაწილში, დაღლილი ხალხია. ისინი გაკვირვებულები აკვირდებიან სასწაულს რომელიც მათ თვალწინ ცოტა ხნის წინ მოხდა. ერთ-ერთ ფიგურას, ცალი ხელი ზევით აქვს აწეული. თითქოს ის ამ წყაროს ზებუნებრივი ძალების შედეგად აღმოცენებაზე მიანიშნებს. "
        },
        "ათი მცნება": {
          "id": "Commandments",
          "subheading": "გამოსვლა 24:12-18",
          "illustration": "/assets/images/card/Commandments/3.svg",
          "verse": "„ჩამოვიდა უფალი სინაის მთაზე, მთის წვერზე და მოუხმო უფალმა მოსეს მთის წვერისკენ, და ავიდა მოსე (გამ. 19:20)“",
          "text": "მოსე სინას მთაზე დგას. მას ორივე ხელით ქვის ფირფიტები უჭირავს. ამ ფირფიტებზე ათი მცნება არის ამოკვეთილი. მის ირგვლივ მოჩანს ღრუბლები. მხატვარმა ნახატზე ელვაც კი დახატა იმისათვის რომ ნახატზე გამოხატული მოქმედებისათვის დრამატული გარემო შეექმნა. მოსეს უკან, მარცხენა მხარს მოჩანს წყარო რომელმაც კლდიდან გამოხეთქა. ხოლო საპირისპირო მხარეს მოჩანს ოქროს ვერძი. ოქროს ვერძის ამბავი ჯერ კიდევ წინ არის, მაგრამ მხატვარმა ამ ვერძის სახით დაგვიტოვა მინიშნება იმაზე რაც მომავალში მოხდება."
        },
        "რუთი": {
          "id": "Ruth",
          "subheading": "რუთი 1-4",
          "illustration": "/assets/images/card/Ruth/3.svg",
          "verse": "„უთხრა მოაბელმა რუთმა ნაყომის: წავალ ყანებში და თავთავებს ავკრეფ იმათ ნამკალში, ვის თვალშიც მადლს ვიპოვნი (რუთი 2:2)“",
          "text": "ნახატის ცენტრში მხატვარმა დახატა ქალის ფიგურა. ქალის რომელსაც ცხოვრებამ რთული განსაცდელი მოუმზადა. მიუხედავად სიძნელეებისა მან არ დაკარგა სათნოება. ნახატიდან კეთილი და გულისხმიერი, მაგრამ ამავე დღეს ძლიერი ადამიანი გვიყურებს. ხელში მას ხორბლის კონა უჭორავს. ხორბლის კონა მის შრომისმოყვარეობაზეც მიანიშნებს. ქალის ფიგურას ხელები ნახატის მარჯვენა მხარეს აქვს მიმართული. მხატვარი ამით თითქოს იმ ამბებზე მიუთითებს რომელიც ამ ქალის ანუ რუთის შთამომავლებს გადახდებათ თავს."
        }
      }
    },
    "ქრისტე არის ჩვენი მწყემსი და მეფე": {
      "id": "Christ is Our Shepherd and King",
      "stories": {
        "დავითი - ცხებული მეფე": {
          "id": "David the Anointed King",
          "subheading": "პირველი მეფეთა 16:1-13",
          "illustration": "/assets/images/card/David_the_Anointed_King/3.svg",
          "verse": "„აიღო სამუელმა ზეთიანი რქა და სცხო მას მისი ძმების თანდასწრებით. ამ დღიდან და მერეც უფლის სული წარუმართავდა დავითს (I მეფ. 16:13)“",
          "text": "ნახატის ცენტრში ვხედავთ პატარა ბიჭს. ეს მეფე დავითია. მას თეთრი სამოსი აცვია. მის უკან კი თეთრი ცხვარი დგას. ცვარი ჩვენ გვიყურებს დავითი კი მუხლებზე დგას და წინ იყურება. დავითის წინ დგას მსაჯული სამუელი. სამუელი დავითს ზეთს სცხებს. სამუელი პატარა დავითს მეფედ აკურთხებს."
        },
        "დავითი და გოლიათი": {
          "id": "David & Goliath",
          "subheading": "პირველი მეფეთა 17:1-11, 32-54",
          "illustration": "/assets/images/card/David_&_Goliath/3.svg",
          "verse": "„სძლია დავითმა ფილისტიმელს შურდულითა და ქვით (I მეფ. 17:50)“",
          "text": "სცენაზე ვხედავთ გოლიათს, ის იმდენად დიდია რომ მის გამოსახულებას ნახატის მნიშვნელოვანი ნაწილი უკავია. მას მეომრის მუზარადი ახურავს. ფარიც აქვს და ხმალიც. ამ გამოსახულებით მხატვარს უნდა დაგვანახოს რომ გოლიათს არაფრის არ ეშინია. მის გვერდით დავითია. დავითი გოლიათის გვერდით ძალიან პატარა ჩანს. დავითს არც მუზარადი არ აქვს, არც ფარი და არც ხმალი. დავითს არაფრის არ ეშინია. მხატვარი მიგვანიშნებს, რომ შეიძლება შენზე დიდს, ერთი შეხედვით უძლეველს შეებრძოლო და დაამარცხო კიდეც. დავითს შურდულს იქნევს."
        },
        "დავით მეფსალმუნე": {
          "id": "David the Psalmist",
          "subheading": "ფსალმუნნი 110",
          "illustration": "/assets/images/card/David_the_Psalmist/3.svg",
          "verse": "„დავითი და მთელი ისრაელის სახლი უკრავდნენ უფლის წინაშე კვიპაროსის ხის საკრავებს (II მეფ. 6:5)“",
          "text": "მხატვრები მეფეებს გამოსახავენ ხოლმე ცხენზე ამხედრებულს, საბრძოლო სამოსში, ხშირად ბრძოლის ველზე ან დამარცხებული მტრის წინაშე. ხან მდიდრულ სასახლეში ქვეშევრდომებთან ერთად ან ციხესიმაგრის ფონზე. ჩვენ კი ვხედავთ მეფეს მუსიკალური ინსტრუმენტით. შთაგონებულს, ჩაფიქრებულს. მას თავი ოდნავ დახრილი აქვს. ხელებით მუსიკალური ინსტრუმენტის სიმებს ეხება. თითქოს ცდილობს სამყაროს ჰარმონია მუსიკაში იპოვოს. ვხედავთ მეფეს რომელმაც ბევრი განსაცდელი გამოიარა ერთი მხრივ საგმირო საქმეების მეორე მხრივ კი შეცდომების მიუხედავად სიბრძნეს ეზიარა და მზად არის თავისი სიბრძნე სხვას გაუზიაროს."
        }
      }
    },
    "ჩვენ გვწამს ქრისტეს აღდგომა": {
      "id": "We Believe in Christ's Resurrection",
      "stories": {
        "იონა წინასწარმეტყველი": {
          "id": "Jonah the Prophet",
          "subheading": "იონა წინასწარმეტყველი 1-4:11",
          "illustration": "/assets/images/card/Jonah_the_Prophet/3.svg",
          "verse": "„მოავლინა უფალმა დიდი თევზი და შთაანთქმევინა იონა. სამი დღე და სამი ღამე დაჰყო იონამ თევზის სტომაქში (იონა 2:1)“",
          "text": "ნახატის მთელ სივრცეს, თითქმის ბოლომდე ტალღები ფარავს. ეს უკიდეგანო ზღვაა. ნახატის შუაგულში კი უზარმაზარი ვეშაპი ხატია. ვხედავთ ადამიანს რომელიც ვეშაპმა გადაყლაპა და ის ახლა ვეშაპის მუცელში ზის. ეს იონა წინასწარმეტყველია. იონას ერთი ხელი სახესთან აქვს მიტანილი. ამით მხატვარი მიგვანიშნებს რომ ის ჩაფიქრებულია. მას შეწუხებული სახე აქვს და ჩვენ ვხვდებით რომ ის დიდი განსაცდელშია."
        },
        "ტობიასიმა თევზი დაიჭირა": {
          "id": "Tobias",
          "decorated_heading": "ტობიასიმა თევზი\nდაიჭირა",
          "subheading": "ტობითი 6-9:6, 11:2-19, 12:6, 11-22",
          "illustration": "/assets/images/card/Tobias/3.svg",
          "verse": "„კურთხეულია ღმერთი ცხოველი უკუნისამდე და სუფევა მისი (ტობ. 13:2)“",
          "text": "ნახატზე ვხედავთ ორ ფიგურას და თევზს რომელიც ერთერთს ხელში უჭირავს. ეს ტობიასია. ის მუხლებზე დგას და გაკვირვებული უყურებს თევზს. მერე ფიგურა ფეზხე დგას. მიუხედავად იმისა რომ მხატვარმა ის ფრთების გარეშე დახატა, ეს ანგელოზია. ანგელოზი ოდნავ დახრილია ტობიასისკენ და რაღაცას ეუბნება, რაღაცას უხსნის. ტობიასი მას ყურადღებით უსმენს."
        },
        "გახარებული ნაწინასწარმეტყველები": {
          "id": "Rejoicing Foretold",
          "decorated_heading": "გახარებული\nნაწინასწარმეტყველები",
          "subheading": "ესაია წინასწარმეტყველი 9:6-7; 11:1-10",
          "illustration": "/assets/images/card/Rejoicing_Foretold/3.svg",
          "verse": "„გამოჩნდა რაღაც საფირონის ქვისმაგვარი, რაღაც ტახტისმაგვარი, მათ ზემოთ (ეზეკ. 10:1)“",
          "text": "გამოსახულების ცენტრში მხატვარმა სამეფო ტახტი დახატა. ტახტი ცაში, ღრუბელზე არის განთავსებული. ნახატი ლამაზად არის გაფორმებული. ქვევით კი ხალხი ჩანს. მათ ხელები ზევით აქვთ აღმართული. ისინი ზევით ტახტისკენ იყურებიან. ყველა გახარებულია."
        },
        "დანიელის წინასწარმეტყველება": {
          "id": "Daniel",
          "decorated_heading": "დანიელის\nწინასწარმეტყველება",
          "subheading": "დანიელ წინასწარმეტყველი 2:31-36, 44-45",
          "illustration": "/assets/images/card/Daniel/3.svg",
          "verse": "„შენ დაინახე, რომ ხელისუკვრელად ადგილიდან მოსწყდა ერთი ლოდი, დაეცა კერპს, რკინისა და თიხის ფეხებზე მდგარს, და შემუსრა იგი (დან. 2:34)“",
          "text": "ნახატზე ვხედავთ ემოციურ დიალოგს. მეფეს, რომელიც გაკვირვებული უსმენს მოსაუბრეს. ეს მეფე ნაბუქოდონოსორია. ის მდიდრულ სამოსში არის გამოწყობილი. ოქროს თავსაბურავი აფარია და ლურჯი ქოშები აცვია. ის სკამზე ზის. მის წინ კი თეთრებში გამოწყობილი დანიელ წინასწარმეტყველია. დანიელი ფეხზე დგას. ის მეფეს რაღაცას უხსნის. თუკი თვალს გავაყოლებთ დანიელის ხელებს დავინახავთ უცნაურ სცენას. ეს მეფის სიზმარია. მხატვარმა დაგვიხატა სიზმრის მთავარი სცენა. უზარმაზარი კერპი რომელიც თიხის ფეხებზე იდგა სადაცაა წაიქცევა. მიუხედავად იმისა რომ კერპს თავი, მხრები, მუცელი სხვადასხვა მეტალისაგან ჰქონდა დამზადებული, ის თიხის ფეხებზე იდგა. ნახატზე მყიფე თიხა იმსხვრევა და სადაც არის კერპი მიწაზე დაენარცხება."
        }
      }
    }
  }
}
